---
title: Кои сме ние
---

*Не питай старило, питай патило!*

Ние сме български студенти, които, по една или друга причина, са заминали да учат в чужбина. Радваме се когато разказите ни са в помощ на някого или поне го избавят от заблуждения. А правилни решения желаем на всички! :")

В колектива си приемаме/примамваме/отвличаме хора дружелюбни и амбициозни, както научно-технически, така и хуманитарно-артистични, учещи (или учили) в чужбина и с желание да споделят от своя опит. Техническа и редакторска помощ им са в кърпа вързани.

Да ни извинят приятелите с българско образование, че не ги каним, ама се страхуваме да не стане битката на световете между съседните университети: че то ще почнат едни клюки, едно мерене на дипломи... Обаче всички са добре дошли на блог-седенките по обсъждане на различните истории.
